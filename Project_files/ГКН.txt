В приймальному   відділенні  необхідно  суворо  дотримуватись 
методичності  та  повноти  об'єктивного  обстеження  з  перевіркою 
патогномонічних   симптомів   (найважливіший   -   "шум  плескоту" 
Склярова),  аускультацією  черевної   порожнини   для   визначення 
характеру   перистальтики,   обстеженням  типових  місць  грижових 
випинань, пальцевим ректальним дослідженням:
     а) при підозрі на непрохідність кишок, окрім хірурга, хворого 
обов'язково повинні оглянути терапевт та анестезіолог;
     б) провідне    значення    повинно    надаватись    виявленню 
странгуляційної   непрохідності,   яка   потребує    невідкладного 
хірургічного втручання;
     в) за наявності  блювання  визначається  його  інтенсивність, 
частота, об'єм і вміст блювотних мас;
     г) для визначення подальшої  тактики  важливо  оцінити  вираз 
обличчя, ознаки дегідратації, стан гемодинаміки. 