     - лікування хворого з гострим холециститом повинне починатися 
з  медикаментозної  терапії,  мета  якої  - купірування запального 
процесу в жовчному міхурі та зменшення проявів ендотоксикозу;
     - наявність гострого холециститу, ускладненого перитонітом, є 
абсолютним показанням для невідкладної операції протягом 2-3 годин 
після    встановлення   діагнозу   (проміжок   часу   2-3   години 
використовується  для  короткотермінової  підготовки  хворого   до 
оперативного втручання);
     - при  неефективності  проведення   медикаментозної   терапії 
протягом  24-48  годин,  що  підтверджується  клінічними проявами, 
даними   лабораторних   досліджень   та   динамічної   сонографії, 
рекомендують відстрочене хірургічне втручання;
     - зменшення  клінічних  і  сонографічних   проявів   гострого 
холециститу   під   впливом   медикаментозної   терапії   дозволяє 
рекомендувати   планове   хірургічне   втручання   при   наявності 
калькульозного  холециститу  (безкамінцевий  холецистит  лікується 
хірургічним методом тільки в стані гострого запалення за наявності 
деструктивних процесів у жовчному міхурі).